#### Titolo uniforme alternativo&nbsp;(730 $a)  

Questo campo è riservato per alternative al **Titolo uniforme** **(240 $a)**, anche in forma standardizzata. Inserisci titoli nettamente differenti piuttosto che titoli con ortografie alternative. Più varianti possono essere inserite ripetendo il campo. 

Fra i possibili tipi di alternative segnaliamo:

- Titoli alternativi di un’opera (_ossia_)
- Traduzioni di un titolo
- Generi alternativi se sussiste incertezza sulla classificazione
- Titoli di messe-parodia e titoli del Proprium. Uniforma i nomi dei santi secondo il _Liber usualis._
- Nomi impropri di una composizione (come messa di lord Nelson, sinfonia Jupiter)
- Composizioni senza un preciso titolo individuale (Festival Cantata, Fürstenlied)
- Titoli con in quali l’oggetto è particolarmente noto (soprattutto per edizioni a stampa)  

_Esempi_:

Titolo uniforme: Don Giovanni  
Titolo uniforme alternativo: Der steinerne Gast

Titolo uniforme: Masses  
Titolo uniforme alternativo: Missa S Ursulae

Titolo uniforme: Masses  
Titolo uniforme alternativo: Deutsche Messe [= traduzione tedesca del testo latino]

Titolo uniforme: Masses  
Titolo uniforme alternativo: Deutsches Hochamt [= parafrasi tedesca del rito della messa]

Titolo uniforme: 29 Madrigals  
Titolo uniforme alternativo: Il primo libro de madrigali a tre voci

Titolo uniforme: 20 Sacred concerts  
Titolo uniforme alternativo: Symphoniae sacrae

In caso di cicli di variazioni, inserisci il nome del tema in questo campo e seleziona&nbsp; **Variazioni** nel campo **Arrangemento (730 $o)**.

In caso di inserimenti, immetti il titolo della composizione in cui la composizione da catalogare è stata inserita e seleziona **Inserimenti** nel campo **Suddivisione formale (730 $k)**. Per gli inserimenti, consulta anche le regole per il campo **Inserimenti (787)**.

_Esempi_:

Titolo uniforme: Variations  
Titolo uniforme alternativo: Ein Mädchen oder Weibchen [e **Variazioni** nel campo **Arrangemento (730 $o)**.]

Titolo uniforme: Consola amato bene  
Titolo uniforme alternativo: Una cosa rara [e **Inserimenti** in **Suddivisione formale** **(730 $k)**]

#### &nbsp;

#### Arrangiamento (730 $o) 

Seleziona **Arrangiamento** se la composizione è un arrangiamento di un’altra composizione. Assicurati che questo campo corrisponda con il campo **Arrangiamento (240 $o)** più sopra. Se la composizione è un ciclo di variazioni, seleziona **Variazioni**.

#### Regole di cat.&nbsp;(730 $g)  

Indica che regole di catalogazione o standard sono usati per formulare il titolo uniforme alternativo. Il valore prestabilito sono le regole RISM. Puoi anche selezionare RDA (Resource Description and Access) o RAK (regole di catalogazione usate in paesi di lingua tedesca). &nbsp;

#### Suddivisione formale (730 $k) 

Questo campo registra dei&nbsp;particolari aspetti formali, se sono applicabili. Seleziona dai valori seguenti:

- Estratti  
- Frammenti
- Inserimenti
- Schizzi

Assicurati che se selezioni **Estratti** , **Frammenti** o **Schizzi** nel campo **Suddivisione formale (240 $k)** più sopra, tu abbia anche selezionato **Estratti** , **Frammenti** o **Schizzi** qui. Per inserimenti, seleziona **Inserimenti**. Maggiori informazioni possono essere inserite nel campo **Nota di contenuto** **(505)**.

  

#### Tonalità (730 $r)&nbsp;  
Numero d'opera/di catalogo (730 $n)   
Organico sintetico (730 $m) 

Nel caso di un arrangiamento o di una compilazione, utilizza questi campi per inserire informazioni sulla composizione originale. Questi campi non devono essere riempiti nuovamente se i valori sono identici a quelli della composizione principale in questione.