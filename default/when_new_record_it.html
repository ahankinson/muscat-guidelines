<p><b>Quando inserire una nuova scheda&nbsp;(edizioni musicali a stampa)</b></p>
<p>
RISM tratta ogni manoscritto come un oggetto unico e perciò ogni manoscritto la la sua scheda RISM. Il materiale a stampa è però differente, in quanto si possono descrivere copie multiple della stessa edizione utilizzando la stessa scheda&nbsp;(aggiungendo semplicemente i tuoi dati di possesso), ma varianti significative richiedono la creazione di una nuova scheda.</p>

<p>Qui di seguito si offre una guida per decidere quali varianti giustificano una nuova scheda e quali no. (Questa sezione riprende ampiamente da&nbsp;<a target="_blank" href="http://rbms.info/dcrm/">Descriptive
Cataloging of Rare Materials (Music)</a>).</p>

<p><b>È necessaria&nbsp;una nuova scheda</b>&nbsp;se il tuo oggetto mostra una o più delle differenze seguenti, in confronto alla scheda RISM esistente:</p>
<ul><li>
<p>
	<b>Contenuto diverso</b>:
	Differenze nel titolo o negli autori/contributori. Dati editoriali che indicano correzioni, revisioni, ampliamenti, abbreviazioni o l'inclusione di materiale supplementare.</p>
	</li><li><b>Editore diverso</b>.</li><li>
<p>
	<b>Diversa presentazione tipografica</b>: Cambiamenti nell'estensione. Modifica del formato bibliografico o musicale. Differenze nel cambio di righe e nel richiamo (nel paragone tra copie diverse).&nbsp;</p>
	</li><li>
<p>
	<b>Statuto&nbsp;editoriale diverso</b>: Un frontespizio originale è stato cancellato e rimpiazzato. Una nuova etichetta copre i dati di pubblicazione, distribuzione, produzione ecc. Le pagine originali sono state pubblicate in una nuova coperta che reca informazioni più recenti di quelle riportate sul frontespizio. È stato aggiunto un frontespizio di una serie.</p>
	</li><li>
<p>
	<b>Numero di lastra e/o numero editoriale diverso</b>.</p>
</li></ul>
<p><br>
<b>Non creare una nuova scheda</b>&nbsp;se il tuo oggetto mostra una delle differenze seguenti. (Se il tuo oggetto mostra più di una di queste differenze, devi decidere se è necessaria una nuova scheda.)</p>
<ul><li>
<p>Diversa menzione di (ri)stampa: ad esempio,&nbsp;"Fifth printing"</p>
	</li><li>
<p>Diverso stampatore o altro realizzatore ma stesso editore&nbsp;</p>
	</li><li>
<p>Diversa data di stampa ma identica data di pubblicazione</p>
	</li><li>
<p>Diversa coperta dell'editore che non offre prove di un'unità editoriale diversa&nbsp;(ad esempio, un cambio di colore nel tessuto)</p>
	</li><li>
<p>
	Diversa rilegatura</p>
	</li><li>
<p>Pubblicità o cataloghi editoriali diversi&nbsp;(a meno che non siano parte integrante della pubblicazione)</p>
	</li><li>
<p>
	Correzioni effettuate in corso di stampa&nbsp;(nella stessa impressione,&nbsp;"stop-press corrections")</p>
	</li><li>
<p>
	Presenza o assenza di un foglio di errata corrige</p>
</li></ul><br>
<p>Queste regole comportano che la stessa scheda sarà utilizzata per rappresentare molteplici impressioni, stati, e varianti di rilegatura relative a una stessa edizione o emissione. Nelle tue note di possesso puoi inserire dettagli sulle varianti e informazioni specifiche relative al tuo esemplare.<br><br></p><p>


	
	
	
	


</p><h4>
<span class="wysiwyg-font-size-medium">Esempi:</span></h4>
<p><span class="wysiwyg-font-size-medium">1. Stai considerando&nbsp;il numero&nbsp;RISM 1001031016: Beethoven, "Adelaide,"
op. 46, senza data, Bonn, N. Simrock, testo in tedesco e francese. Errore di ortografia sul frontespizio</span><span class="wysiwyg-font-size-medium">: "à une vois [!] Seule".</span></p>
<ol><li>
<p>
	<span class="wysiwyg-font-size-medium">Esemplare 1: Dati editoriali identici ma correzione dell'ortografia. Di per sé non sarebbe necessaria una nuova scheda, ma è aggiunto il testo anche in italiano. <b>È necessaria una nuova scheda</b></span><span class="wysiwyg-font-size-medium"><b>&nbsp;</b></span><span class="wysiwyg-font-size-medium">(contenuto diverso/espansione). Risultato: 1001031017</span></p>
	</li><li><p><span class="wysiwyg-font-size-medium">Esemplare 2: Come l'esemplare&nbsp;1, ma con l'aggiunta di un prezzo inciso sul frontespizio.&nbsp;<b>Non creare una nuova scheda</b> (non ci sono prove per una unità editoriale&nbsp;separata). Aggiungi le tue note di possesso e menziona in quella sede il prezzo.&nbsp;</span></p>
	</li><li>
<p>
	<span class="wysiwyg-font-size-medium">Esemplare 3: Come il numero&nbsp;RISM&nbsp;</span><span class="wysiwyg-font-size-medium">1001031016
	</span><span class="wysiwyg-font-size-medium">(ma con la correzione ortografica)</span><span class="wysiwyg-font-size-medium">, ma con la menzione di un nuovo editore:&nbsp;</span><span class="wysiwyg-font-size-medium">"chez L. PLATTNER à
	ROTTERDAM."&nbsp;</span><span class="wysiwyg-font-size-medium"><span class="wysiwyg-font-size-medium"><b>È necessaria una nuova scheda</b></span><span class="wysiwyg-font-size-medium"><b>&nbsp;</b></span><span class="wysiwyg-font-size-medium">(diverso statuto editoriale</span></span><span class="wysiwyg-font-size-medium">). Risultato: 1001031022</span></p>
</li></ol>

<br>


	
	
	
	


<p>
<span class="wysiwyg-font-size-medium">2.&nbsp;Stai considerando&nbsp;il numero&nbsp;RISM&nbsp;990055558 (A/I: R 2226): Romberg, Airs
variés, op. 17, Offenbach, Jean André.</span></p>
<ol><li>
<p><span class="wysiwyg-font-size-medium">Esemplare 1: il titolo è identico ma un'etichetta è stata incollata sopra i dati editoriali:&nbsp;"Imported by William Forster...Strand." Riesci a vedere che l'etichetta ricopre l'informazione riguardante&nbsp;</span><span class="wysiwyg-font-size-medium">Offenbach/André.&nbsp;</span><span class="wysiwyg-font-size-medium">&nbsp;</span><span class="wysiwyg-font-size-medium"><span class="wysiwyg-font-size-medium"><b>È necessaria una nuova scheda</b></span><span class="wysiwyg-font-size-medium"><b>&nbsp;</b></span><span class="wysiwyg-font-size-medium">(</span>diverso statuto editoriale/un'etichetta copre i dati editoriali originari). </span><span class="wysiwyg-font-size-medium">Risultato:
	</span>1001031194</p></li></ol>


	
	
	
	


<p>3.&nbsp;Stai considerando&nbsp;il numero&nbsp;RISM&nbsp;990024126
(RISM A/I: G 5286). La scheda&nbsp;RISM riguarda una serie di varie sinfonie. Ogni sinfonia è disponibile come una pubblicazione separata con numeri di lastra successivi, uscite come&nbsp;<i>livres&nbsp;</i>1, 2 e 3.</p>
<ol><li>
<p>Opzione 1, la soluzione veloce: Se la tua biblioteca ha solo uno degli oggetti parte della serie, <b>aggiungi le tue informazioni di possesso </b>e&nbsp;nel campo "Materiale conservato" annota quale sinfonia (livre) possiedi.</p>
</li><li><p>Opzione 2, la soluzione migliore, ma che richiede più tempo:&nbsp;<b>Informa l'Editorial Center</b> di questa scheda e divideremo la scheda in tre, una scheda per ciascuna sinfonia. Poi, aggiungi la tua scheda di possesso alla scheda bibliografica della sinfonia che è conservata nella tua biblioteca.</p></li></ol>

<br><br>