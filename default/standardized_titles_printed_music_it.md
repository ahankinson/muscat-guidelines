### Titoli uniformi per edizioni musicali a stampa

### Titoli propri
Edizioni musicali a stampa hanno titoli propri molto più spesso di manoscritti musicali, e inoltre questi titoli propri sono spesso usati nella bibliografia per riferirsi alle edizioni. Segui queste regole per il campo&nbsp;**Titolo uniforme&nbsp;(240)**&nbsp;quando stai catalogando edizioni musicali a stampa.&nbsp;  

> #### 1. Ortografia

> Inserisci i titoli uniformi utilizzando un'ortografia moderna, ma non modificare degli arcaismi o dei dialettalismi/regionalismi. Tra le modifiche più consuete vi sono la grafia&nbsp;_v_ per&nbsp;_u_, _i_&nbsp;per&nbsp;_j_, _y_&nbsp;per&nbsp;_i_, e _uu_&nbsp;per&nbsp;_w_. La Redazione centrale può aiutarti per titoli in&nbsp;lingue straniere inconsuete. Puoi inserire delle varianti aggiuntive nel campo **Titolo uniforme alternativo&nbsp;(730)**.  
>   
> _Esempio_:

> RISM A/I: [RR 3030c  
> ](http://muscat.rism.info/admin/sources/991009151)Titolo diplomatico: Musicalische Grab=schrifft.

> Titolo uniforme: Musikalische Grabschrift

  

> #### 2. Come ricavare un titolo uniforme
> Un titolo uniforme deve comporsi del titolo di un'edizione a stampa fino a una pausa naturale, spesso una virgola, un punto, o una dichiarazione dell'autore, dell'organico, del numero d'opera o dei dati editoriali. A volte, un titolo specifico compare su una pagina differente dal frontespizio.&nbsp;  
>   
> _Esempi_:

> RISM A/I: [B 805  
> ](http://muscat.rism.info/admin/sources/990003743)Titolo diplomatico: Vezzo di perle musicali modernamente conteste alla regia sposa effigiata nella sacra cantica; opera ventesima terza  
> Titolo uniforme: Vezzo di perle musicali  
>   
> RISM A/I: [B 3781  
> ](http://muscat.rism.info/admin/sources/990006458)Titolo diplomatico: Novo giardino de concerti a quattro voci, per cantare a due chori con due voci [...]  
> Titolo uniforme:&nbsp; Novo giardino de concerti

### Titoli generici
Specialmente in edizioni antiche, anche titoli generici vengono citati come se si trattasse di titoli propri. Utilizza il campo **Titolo uniforme alternativo&nbsp;(730)** per inserire simili titoli in forma standardizzata. Per aiuto, fai riferimento a opere standard come Grove o MGG, e liste di voci d'autorità dalla&nbsp;[Library of Congress](http://id.loc.gov/authorities/names.html)&nbsp;o da&nbsp;[VIAF](http://www.viaf.org/).&nbsp;Se il titolo indica che l'oggetto è correlato a un altro oggetto, ad esempio&nbsp;libro/Buch/livre o Teil/part/tomus, inserisci il titolo con il complemento nella lingua originale (ma con l'ortografia standardizzata) e un numero arabo dopo il titolo.   
  
_Esempi_:  
  
RISM A/I: [P 687](http://muscat.rism.info/admin/sources/990048285)  
Titolo diplomatico: CANTVS | IOANNIS PETRALOYSII | PRAENESTINI | Missarum cum quatuor, quinque, & sex vocibus. | LIBER DVODECIMVS. | Nunc primum in lucem editus.&nbsp;| VENETIIS, Apud Haeredem Hieronymi Scoti. MDCI  
Titolo uniforme:&nbsp;6 Masses  
Titolo uniforme alternativo:&nbsp;Missarum, liber 12  
  
RISM A/I: [SS 6593a](http://muscat.rism.info/admin/sources/993000147)  
Titolo diplomatico: Ander Theil | Der Preussischen | Fest-Lieder/ | Von Ostern an biß Advent | Mit 5/ 6/ 7/ 8. Stimmen.&nbsp;| JOHANNIS ECCARDI MULHUSINI THURINGI, | vnd | JOHANNIS STOBAEI GRUDENTINI BORUSSI. | Beyder Chur: vnd Fürstlicher Brandeb. Capell= | meistern in Preussen. | DISCANTVS. | Gedruckt zu Königsberg durch Johann Reusnern An: 1644.  
Titolo uniforme: Preussische Festlieder  
Titolo uniforme alternativo: Preussische Festlieder, Teil 2