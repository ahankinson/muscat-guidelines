<br><p>Plik autorytatywny <b>Hasła przedmiotowe</b>
zawiera wszystkie formy, gatunki i inne ujednolicone terminy stosowane w źródłach Muscat w polu <b>Hasła przedmiotowe (650)</b>. Rekord hasła przedmiotowego zazwyczaj zawiera znormalizowany termin RISM w języku angielskim i w liczbie mnogiej, tłumaczenia lub terminy alternatywne oraz definicję. Gatunki i formy spotykane poza Europą Zachodnią lub powszechne w danym regionie, w którym nie ma odpowiednika angielskiego, są podawane w języku lokalnym (oraz w liczbie mnogiej, gdy ma to sens językowy).</p><p>Istnieje możliwość dodawania haseł przedmiotowych w trakcie katalogowania. W rekordzie wystarczy wpisać nowe hasło przedmiotowe i kliknąć na inne pole. Wówczas pojawi się komunikat z napisem "Potwierdź wprowadzenie nowej wartości", który należy kliknąć.<br></p>Po zapisaniu rekordu, należy przejść do pliku autorytatywnego haseł przedmiotowych i znaleźć nowy nagłówek. Utworzone hasła przedmiotowe można edytować. Należy wykonać następujące czynności:<p><b>Termin</b>: Wpisać termin w języku angielskim i w liczbie mnogiej, ilekroć to możliwe. W przypadku muzyki regionalnej, w szczególności muzyki występującej poza Europą Zachodnią, należy stosować termin wspólny dla danego regionu. W przypadku języków, w których używa się alfabetów innych niż łaciński, należy wpisać tutaj transliterację terminu przy użyciu alfabetu łacińskiego.&nbsp;
</p>
<p><b>Terminy alternatywne</b>: Proszę wprowadzić wszystkie alternatywne terminy, każdy w osobnym wierszu (naciskając Enter). W tym miejscu można wprowadzić termin przy użyciu innych alfabetów, jak również synonimy, warianty, inne pisownie itp.</p>
<p><b>Uwagi:</b> Proszę podać krótki opis rodzaju terminu w języku angielskim, niemieckim lub francuskim. Następnie można dodać w Państwa języku ojczystym, dla współpracowników RISM w Państwa regionie, dowolny opis lub wytyczne, które chcieliby Państwo dla tego terminu ustalić, czyli jak go stosować, wszelkie jego powiązania regionalne, odniesienia do literatury drugorzędnej itp.</p>

<p>Jako przykład, patrz <b>Gigues</b>. Podano tam terminy w języku angielskim, francuskim i niemieckim, a także alternatywne pisownie. Pole "Uwagi" wyjaśnia różnorodność istniejących Gigues oraz czas i miejsce ich pojawienia się. <br></p>

<p>Przy pracy z muzyką charakterystyczną dla danego regionu można używać dowolnych określeń, których się w tym regionie powszechnie używa. Można dodać nowy termin, jeśli podobnego gatunku używa się w innym regionie, ale nosi on inną nazwę.</p>

<p>Można również dodać hasło przedmiotowe bezpośrednio do pliku autorytatywnego (wystarczy w tym pliku kliknąć <b>Utwórz</b>) i będzie ono natychmiast dostępne. <br></p>

<p>Wskazówki dotyczące katalogowania:</p><ul><li><p>Rekordy dla źródeł mogą obejmować wiele haseł przedmiotowych, np. konkretny termin (jeśli istnieje), jak również termin bardziej ogólny lub nadrzędny.</p>
	</li><li>
<p>Aby pomóc użytkownikom w dokonywaniu odkryć, można również włączyć termin lokalny w obcym języku i alfabecie jako <b>Tytuł alternatywny (730)</b>.<br></p></li></ul><br><br><br><br>[Gigues ? liczba mnoga od Giga ?]<br><br><br><br><br><br><br><br><br>