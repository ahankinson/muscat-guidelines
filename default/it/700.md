#### Nomi di persone aggiuntivi (700)

Questa parte appare due volte per ogni fonte. Nella sezione&nbsp; **Persone e istituzioni** ,&nbsp;riporta tutte le persone aggiuntive coinvolte, e nella sezione&nbsp; **Descrizione del materiale** , puoi riportare nomi aggiuntivi nel gruppo stesso che li riguarda, specialmente se ve ne è più di uno.&nbsp;

#### Nome (700 $a) 

Inserisci tutti i nomi di persona che compaiono nella fonte. Questo campo è collegato con l’indice **Persone**. Si possono aggiungere dei nomi non ancora presenti nella lista di voci d’autorità.

Inserisci gli editori&nbsp;che portano il nome di una persona ma esercitano la funzione di case editrici (Pleyel, André ecc.) nel campo&nbsp;**Nome di ente (710)**.

Per una scheda madre di raccolte o volumi compositi, inserisci un nome soltanto se il nome vale per tutte le composizioni della raccolta. Inserisci nomi collegati a singole composizioni nelle singole schede.

#### Attribuzione (700 $j) 

Seleziona un indicatore per descrivere il livello di certezza dell’attribuzione, se è applicabile una delle situazioni seguenti. Altrimenti lascia il campo vuoto.

- **Presunto&nbsp;** significa che il nome è presente sulla fonte, ma l’attribuzione è incerta o dubbia.
- **Accertato** significa che il nome è presente solo parzialmente oppure del tutto assente dalla fonte, ma l’attribuzione è (ragionevolmente) sicura e basata sul confronto con fonti corrispondenti, riferimenti nella bibliografia, o altri metodi scientifici. Questo accade nella maggior parte dei casi.
- **Congetturale** è un’ipotesi basata su prove secondarie (ad esempio, su riferimenti nella bibliografia).  
- **Dubbio** significa che l’attribuzione è incerta.
- **Attribuito erroneamente** significa che il nome è presente sulla fonte ma è errato. 

#### Funzione (700 $4) 

**Campo obbligatorio se "Nome" contiene un valore.**

Assegna una funzione precisa a ciascuna persona. Una persona può essere riportata più volte con varie funzioni. (Il codice di tre lettere si riferisce ai codici&nbsp;MARC.)

- **Arrangiatore [arr]**
- **Autore [aut]**: La persona responsabile della creazione di un’opera il cui contenuto è principalmente testuale, come un libro.
- **Censore [cns]**
- **Compositore secondario [ctb]**: Utilizza per compositori che hanno contribuito all’opera.
- **Rimando ad altro compositore [cmp]**:&nbsp;Utilizza&nbsp;per&nbsp;menzionare un&nbsp;compositore&nbsp;che è o era legato a quest’opera in qualche modo. Ad esempio:&nbsp;un compositore cui l’opera era stata in passato attribuita erroneamente; un compositore il cui tema è utilizzato per una serie di variazioni.
- **Autore della fonte letteraria [ccp]**: La persona responsabile dell’idea originaria su cui è basata un’opera, come l’autore di un libro o di un’opera teatrale sulla quale è bastata un’opera di teatro musicale.  
- **Copista [scr]**: Utilizza per copisti o scribi  
- **Dedicatario [dte]**
- **Distributore [dst]**
- **Curatore [edt]**
- **Incisore [egr]**
- **Proprietario precedente [fmo]**
- **Illustratore [ill]**: La persona che contribuisce a un oggetto aggiungendo al contenuto primario disegni, diagrammi, fotografie ecc.  
- **Librettista [lbt]**: L’autore del libretto di un’opera o di un’altra composizione teatrale, o di un oratorio
- **Litografo [ltg]**  
- **Altre funzioni [oth]**: Tutti gli altri nomi e funzioni, compresi importatori, distributori, e contributi di altro genere.&nbsp;
- **Interprete [prf]**: Ogni esecutore, ad esempio strumentista, cantante, musicista, direttore, ballerino o se il suo ruolo principale è sconosciuto o non specificato.  
- **Stampatore [prt]**
- **Editore [pbl]:** Inserisci l'editore come persona soltanto se si intende l'individuo, ad esempio un manoscritto di Beethoven che menziona il nome di&nbsp;Carl Friedrich Peters. (Peters in quanto la compagnia che pubblica l'edizione musicale a stampa, invece, è inserito come nome di&nbsp;ente.)&nbsp;
- **Poeta [lyr]**: L’autore del testo di una composizione musicale non drammatica (come il testo di un Lied), eccetto gli oratori
- **Traduttore [trl]**