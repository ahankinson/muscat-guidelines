<h3><a target="_blank">Sezioni e azioni in modalità di redazione</a>

</h3><p>La colonna di navigazione a destra permette di navigare a sezioni specifiche della scheda, così come di salvare e visualizzare il tuo lavoro. <br></p>

<p><span>Utilizza <b>i collegamenti</b> in cima per navigare a una sezione della scheda. Redigendo una singola sezione, il tuo lavoro verrà conservato se passi a una diversa sezione o se fai clic su<b> Mostra tutti i gruppi</b>. (Ma ricorda di salvare il tuo lavoro prima di lasciare la modalità di redazione!)</span></p>



<p><b>Mostra tutti i gruppi</b> ti permette di visualizzare tutte le sezioni della scheda. Questo è utile quando desideri tornare a redigere l’intera scheda dopo aver lavorato su una sezione specifica.&nbsp;</p>



<p><b>Mostra anteprima</b><span> ti permette di visualizzare la scheda senza salvarla. Per tornare alla modalità di redazione, fai click su <b>Nascondi anteprima</b>.</span></p>



<p><b>Salva e continua</b> ti permette di salvare il tuo lavoro e proseguire nella modalità di redazione. Salva di frequente per evitare di perdere il tuo lavoro. Al primo salvataggio viene automaticamente assegnato un numero RISM.</p>



<p><b>Salva ed esci</b> ti porta indietro alla schermata precedente e salva il tuo lavoro.</p>



<p><b>Annulla</b> ti porta indietro alla schermata precedente senza salvare il tuo lavoro.



</p><b>Mostra lo storico</b> ti permette di visualizzare, ripristinare&nbsp;e cancellare versioni precedenti della scheda. Fai click su <span><b>Mostra tutti i gruppi </b>per tornare alla modalità di redazione e a ogni eventuale modifica non salvata.</span><p>&nbsp;</p>

<h3><a target="_blank">Bottoni nella modalità di redazione</a></h3>

<p><span><b>Lente d’ingrandimento</b>: Fai click qui per effettuare una ricerca nel file d’autorità collegato a questo campo. Si aprirà una nuova finestra. Dopo che hai trovato quello che cerchi, fai click su <b>Seleziona / Select</b> per trasferire i dati alla tua scheda. </span></p>



<p><b>Punto interrogativo (?)</b>: Vengono visualizzate le regole di catalogazione RISM per questo campo. </p>



<p><b>Segno più (+)</b><span>: I campi ripetibili hanno un segno più (+). Inoltre, si può ripetere anche la sezione <b>Descrizione del materiale</b>. Fai click sul + per creare un nuovo campo vuoto. In questa sezione i campi possono essere messi in un ordine diverso facendo click e trascinandoli. </span></p>



<p><b>Cestino</b>: Cancella un campo facendo click sul cestino.</p>



<p><b>Freccia</b>: Fai click sulla freccia per espandere o nascondere un campo.</p>

<p>&nbsp;</p>

<h3><a target="_blank">Altre funzioni nella modalità di redazione</a></h3>



<p><b>Autocompletamento</b>: Se un campo contiene una chiave, significa che è collegato al file d’autorità o indice. Inizia a digitare e utilizza l’autocompletamento per aiutarti. </p>

<p></p><p><b>Casella da spuntare</b>: Se non trovi quello di cui hai bisogno nel file d’autorità o indice, inserisci semplicemente il nome o titolo che desideri. Non appena fai click su un altro campo, compare un bordo arancione attorno ai campi e vedrai una casella da spuntare con la dicitura “Conferma l’inserimento di un valore nuovo / Confirm the insertion of a
new value". Fai click su questa casella per confermare. Per i nomi di persona, comparirà un campo chiamato <span><b>Data di nascita e di morte</b>.<b> </b>Compila questo campo, se possibile, perché aiuta la Redazione centrale a creare una nuova scheda d’autorità. Quando salvi, il nome o titolo verrà aggiunto automaticamente al file d’autorità. Vedi anche nelle <b>Regole generali di catalogazione </b>sotto <b>Persone</b>.</span></p>



<p><b>???Campi obbligatori e validazione</b>: I campi&nbsp;a sfondo giallo sono obbligatori. Se salvi senza riempire uno di questi campi, apparirà un bordo rosso attorno ai campi che richiedono la tua attenzione, e le sezioni che contengono questi campi compariranno in rosso sulla colonna di navigazione a destra. In caso non vi sia alcuna informazione per riempire un campo obbligatorio, si può ignorare la validazione spuntanto una casella nella colonna di navigazione.</p>

<p>&nbsp;</p>

<h3><a target="_blank">Azioni nella modalità di visualizzazione <br></a></h3>

<p><b>Crea</b>: Questo ti porta alla pagina di selezione del modello, a partire dalla quale puoi creare una nuova scheda.</p>

<p><b>Ritorna all’indice:</b> Questo ti riporta alla lista completa di tutte le fonti musicali.</p>

<p><b>Modifica</b>: Se sei abilitato alla redazione della scheda, vedrai questo bottone di modifica.</p>

<p><b>Duplica</b>: Nella modalità di visualizzazione, una scheda può essere duplicata facendo click su questo bottone. Se necessario, puoi ora riempire il campo <span><b>Item principale </b><b>(773) </b>per collegare la scheda alla scheda principale della raccolta. </span></p>

<br><br><br><br><br><br><br><br><br>