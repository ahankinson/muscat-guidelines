<h4>Nomi di persone aggiuntivi (700)

</h4><p><span>Questa parte appare due volte per ogni fonte. Nella sezione&nbsp;<b>Persone e istituzioni</b>,&nbsp;riporta tutte le persone aggiuntive coinvolte, nel senso più esteso del termine, come autori di una composizione. Questa parte riporta anche ogni altra persona menzionata nella fonte, specialmente se hai un solo gruppo di&nbsp;<b>Descrizione del materiale&nbsp;</b>(questa è l'impostazione predefinita in Muscat). Se hai più gruppi nella sezione&nbsp;</span><b>Descrizione del materiale</b>, puoi riportare nomi aggiuntivi nel gruppo stesso che li riguarda. In altre parole, decidi se un nome riguarda la fonte nel suo complesso oppure soltanto un singolo gruppo di materiale.</p>

<h4>Nome (700 $a) </h4>

<p><span>Inserisci tutti i nomi di persona che compaiono nella fonte. Questo campo è collegato con l’indice <b>Persone</b>. Si possono aggiungere dei nomi non ancora presenti nella lista di voci d’autorità.</span></p>

<p>Per una scheda madre di raccolte o volumi compositi, inserisci un nome soltanto se il nome vale per tutte le composizioni della raccolta. Inserisci nomi collegati a singole composizioni nelle singole schede. </p>

<h4>Attribuzione (700 $j) </h4>

<p></p><p>

</p>

<p></p><p></p><p>

</p><p>Seleziona un indicatore per descrivere il livello di certezza dell’attribuzione, se è applicabile una delle situazioni seguenti. Altrimenti lascia il campo vuoto.</p><ul><li><b>Presunto&nbsp;</b>significa che il nome è presente sulla fonte, ma l’attribuzione è incerta o dubbia.</li><li><b>Accertato </b>significa che il nome è presente solo 
parzialmente oppure del tutto assente dalla fonte, ma l’attribuzione è 
(ragionevolmente) sicura e basata sul confronto con fonti 
corrispondenti, riferimenti nella bibliografia, o altri metodi 
scientifici. Questo accade nella maggior parte dei casi.</li><li><b>Congetturale </b>è un’ipotesi basata su prove secondarie (ad esempio, su riferimenti nella bibliografia).<br></li><li><b>Dubbio</b> significa che l’attribuzione è incerta.</li><li><b>Attribuito erroneamente </b>significa che il nome è presente sulla fonte ma è errato. </li></ul>

<h4>Funzione (700 $4) </h4>

<p></p><p>

</p><p><b>Campo obbligatorio se "Nome" contiene un valore.</b></p>

<p></p><p>Assegna una funzione precisa a ciascuna persona. Una persona può essere riportata più volte con varie funzioni.</p><ul><li><b>Arrangiatore [arr]</b></li><li><b>Autore [aut]</b>: La persona responsabile della creazione di un’opera il cui contenuto è principalmente testuale, come un libro.</li><li><b>Censore [cns]</b></li><li><b>Compositore secondario [ctb]</b>: Utilizza per compositori che hanno contribuito all’opera.</li><li><b>Rimando ad altro compositore [cmp]</b>:&nbsp;Utilizza&nbsp;per&nbsp;menzionare un&nbsp;compositore&nbsp;che è o era legato a quest’opera in qualche modo. Ad esempio:&nbsp;un compositore cui l’opera era stata in passato attribuita erroneamente; un compositore il cui tema è utilizzato per una serie di variazioni.</li><li><b>Autore della fonte letteraria [ccp]</b>: La persona responsabile dell’idea originaria su cui è basata un’opera, come l’autore di un libro o di un’opera teatrale sulla quale è bastata un’opera di teatro musicale.<br></li><li><b>Copista [scr]</b>: Utilizza per copisti o scribi<br></li><li><b>Dedicatario [dte]</b></li><li><b>Curatore [edt]</b></li><li><b>Incisore [egr]</b></li><li><b>Proprietario precedente [fmo]</b></li><li><b>Illustratore [ill]</b>: La persona che contribuisce a un oggetto aggiungendo al contenuto primario disegni, diagrammi, fotografie ecc.<br></li><li><b>Librettista [lbt]</b>: L’autore del libretto di un’opera o di un’altra composizione teatrale, o di un oratorio</li><li><b>Litografo [ltg]</b><br></li><li><b>Altre funzioni [oth]</b>: Tutti gli altri nomi e funzioni, compresi importatori, distributori, e contributi di altro genere.&nbsp;</li><li><b>Interprete [prf]</b>: Ogni esecutore, ad esempio strumentista, cantante, musicista, direttore, ballerino o se il suo ruolo principale è sconosciuto o non specificato.<br></li><li><b>Stampatore [prt]</b></li><li><b>Editore [pbl]</b></li><li><b>Poeta [lyr]</b>: L’autore del testo di una composizione musicale non drammatica (come il testo di un Lied), eccetto gli oratori</li></ul>