<h4>Nomi di persone aggiuntivi (700)

</h4><p><span><br>Questa parte riporta tutte le persone aggiuntive coinvolte, nel senso più esteso del termine, come autori di una composizione. Questa parte riporta anche ogni altra persona menzionata nella fonte.</span></p>

<h4>Nome (700 $a) </h4>

<p><span>Inserisci tutti i nomi di persona che compaiono nella fonte. Questo campo è collegato con l’indice <b>Persone</b>. Si possono aggiungere dei nomi non ancora presenti nella lista di voci d’autorità.</span></p>

<p>Per una scheda padre di raccolte o volumi compositi, inserisci un nome soltanto se il nome vale per tutte le composizioni della raccolta. Inserisci nomi collegati a singole composizioni nelle singole schede. </p>

<h4>Attribuzione (700 $j) </h4>

<p></p><p>

</p>

<p></p><p></p><p>

</p><p>Seleziona un indicatore per descrivere il livello di certezza dell’attribuzione, se è applicabile una delle situazioni seguenti. Altrimenti lascia il campo vuoto.</p><br><ul><li><b>Accertato </b>significa che il nome è presente solo 
parzialmente oppure del tutto assente dalla fonte, ma l’attribuzione è 
(ragionevolmente) sicura e basata sul confronto con fonti 
corrispondenti, riferimenti nella bibliografia, o altri metodi 
scientifici. Questo accade nella maggior parte dei casi.</li><li><b>Congetturale </b>è un’ipotesi basata su prove secondarie (ad esempio, su riferimenti nella bibliografia).<br></li><li><b>Dubbio</b> significa che l’attribuzione è incerta. </li><li><b>Presunto </b>significa che il nome è presente sulla fonte, ma l’attribuzione è incerta o dubbia.</li><li><b>Attribuito erroneamente </b>significa che il nome è presente sulla fonte ma è errato. </li></ul>

<h4>Funzione (700 $4) </h4>

<p></p><p>

</p><p><b>Campo obbligatorio se "Nome" contiene un valore.</b></p>

<p></p><p>Assegna una funzione precisa a ciascuna persona. Una persona può essere riportata più volte con varie funzioni.</p><ul><li><b>Proprietario precedente</b></li><li><b>Copista</b>:
      Utilizza per copisti o scribi</li><li><b>Compositore secondario</b></li><li><b>Rimando ad altro compositore</b> </li><li><b>Arrangiatore</b></li><li><b>Interprete</b>:
      Ogni esecutore, ad esempio strumentista, cantante, musicista, direttore, ballerino o se il suo ruolo principale è sconosciuto o non specificato.</li><li><b>Dedicatario</b></li><li><b>Poeta</b>: L’autore del testo di una composizione musicale non drammatica (come il testo di un Lied), eccetto gli oratori </li><li><b>Librettista</b>: L’autore del libretto di un’opera o di un’altra composizione teatrale, o di un oratorio</li><li><b>Traduttore</b></li><li><b>Editore</b></li><li><b>Stampatore</b></li><li><b>Curatore</b></li><li><b>Litografo</b></li><li><b>Incisore</b></li><li><b>Illustratore</b>: La persona che contribuisce a un oggetto aggiungendo al contenuto primario disegni, diagrammi, fotografie ecc.</li><li><b>Autore</b>:
      La persona responsabile della creazione di un’opera il cui contenuto è principalmente testuale, come un libro.<b><br></b></li><li><b>Dubbio</b><span>: Da usare se la funzione della persona è sconosciuta o incerta.<br></span></li><li><b>Altre funzioni</b>: Tutti gli altri nomi e funzioni.</li></ul>