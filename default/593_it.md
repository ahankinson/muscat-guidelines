### Categoria di fonte (593 $a)

**Campo obbligatorio.**

Questo campo descrive la natura della fonte. Scegli dalla lista seguente:

**Per fonti :**

- **Manoscritto autografo** :&nbsp;scritto interamente o per la maggior parte dalla mano stessa&nbsp;del compositore
- **Manoscritto autografo dubbio** : indica un margine di incertezza se il manoscritto è nella mano del compositore
- **Autografo parziale** : parti significative del manoscritto sono di mano del compositore
- **Copia manoscritta**
- **Copia manoscritta con annotazioni autografe** : correzioni o aggiunte sono di mano del compositore
- **Edizione a stampa**
- **Edizione a stampa con annotazioni autografe**
- **Edizione a stampa con annotazioni manoscritte** : ogni sorta di annotazioni manoscritte non del compositore
**Per altri tipi di documenti:**  

- **Libretto manoscritto**
- **Libretto a stampa**
- **Trattato manoscritto**
- **Trattato a stampa**
- **Periodico musicale**
- **Altro**

In caso di manoscritti autografi e autografi dubbi, non creare una indicazione aggiuntiva **(700)** con il nome del compositore come copista. Si fa tuttavia un’eccezione se l’identità del copista è certa ma è incerto se il copista sia anche il compositore. In questo caso, inserisci il nome del copista nel campo **Nomi di persone aggiuntivi (700)** ma aggiungi lo stesso nome nel campo **Compositore/autore (100 $a)** con l’opportuna attribuzione.

In alcuni casi, come per un&nbsp; **autografo parziale** ,&nbsp;può essere opportuna&nbsp;una nota esplicativa nel campo&nbsp; **Osservazioni** **(500)**.

Se l’elaboratore di una composizione è anche il copista, seleziona **Copia manoscritta** &nbsp;e non **Manoscritto autografo**.&nbsp;

Se sono presenti più categorie di fonti, ripeti il gruppo "Descrizione del materiale"&nbsp;per selezionare e descrivere&nbsp;ciascun tipo di&nbsp;fonte.&nbsp;

Se la tua fonte è una riproduzione meccanica (per esempio una fotocopia), segui questi punti:

1. Seleziona il tipo più appropriato: **Manoscritto autografo** , **Copia manoscritta** , ecc. (ossia, seleziona il tipo che vale per la fonte originale)
2. Seleziona il tipo di riproduzione nel campo **Tecnica di produzione (340 $d)**