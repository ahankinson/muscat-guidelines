#### Copia o dati editoriali (260)

Questa parte riporta informazioni riguardo alla pubblicazione, stampa, distribuzione, impressione, commercializzazione o produzione di tutti i tipi di fonte. In tutti i sottocampi di questa parte, indica aggiunte o complementi in parentesi quadre. Aggiungi un punto interrogativo dopo un’informazione incerta.

Per edizioni musicali a stampa: se i dati editoriali originali sono coperti da una etichetta o cancellati o alterati in altro modo, e rimpiazzati da nuove informazioni, inserisci qui le informazioni più recenti. Se riesci a leggere i dati editoriali originali o se i dati editoriali originali sono in altro modo accessibili, puoi inserirli ripetendo il campo. Può essere necessaria una nota esplicativa nel campo&nbsp;**Osservazioni (500)**.

#### Luogo (260 $a)

Per le edizioni a stampa, inserisci il luogo di pubblicazione come è riportato sulla fonte. Si possono inserire più luoghi di pubblicazione facendo clic sul segno (+) a sinistra del campo di immissione.&nbsp;Per i manoscritti, inserisci il luogo di produzione del manoscritto se è indicato nella fonte.

Se il luogo non è indicato in un’edizione a stampa, inserisci **[s.l.]**. Per i manoscritti, lascia il campo vuoto.

&nbsp;

#### Copista, editore, casa editrice (260 $b)

Per le edizioni a stampa, inserisci il nome dell’editore, casa editrice, importatore, distributore&nbsp;come riportato sulla fonte.&nbsp;

Per i manoscritti, inserisci il nome del copista come compare sulla fonte.&nbsp;

Inserisci sempre&nbsp;le forme standardizzate dei nomi nei campi **Nomi di persone aggiuntivi** **(700)** o **Nome di ente** **(710)**. In generale, gli editori che portano il nome di una persona ma svolgono le funzioni di una casa editrice&nbsp;(Pleyel, André ecc.) sono inseriti come istituzioni.

Se il nome dell’editore o stampatore non è indicato in un’edizione a stampa, inserisci **[s.n.]**. (Non inserire [s.n.] nell'indice delle istituzioni.)&nbsp;Per i manoscritti, lascia il campo vuoto.

&nbsp;

#### Anno (260 $c)

Inserisci la datazione della fonte. Utilizza numeri arabi (ad esempio 1624 invece di MDCXXIV).

Per i manoscritti: cerca di indicare sempre una data, anche se approssimativa. Se hai giorno, mese e anno, scrivi la data in questa forma: AAAA-MM-GG.

Puoi indicare una datazione approssimativa usando le seguenti espressioni: **ca.** per circa, **before** [prima] e **after** [dopo]. Cerca di indicare la data nel modo più preciso possibile. In caso di incertezza, utilizza un ambito di datazione che non corrisponde a un periodo specifico, come il diciottesimo secolo o la fine del diciassettesimo secolo. Vedi la tabella sottostante.

Per le edizioni a stampa: se hai un'edizione a stampa non datata, inserisci una data approssimativa tra parentesi oppure inserisci&nbsp;**[s.d.]**.

Nota che la datazione di un manoscritto è indicata senza parentesi quadre perché i manoscritti sono raramente datati. Il materiale a stampa, al contrario, tipicamente comprende una data e dunque ogni congettura editoriale va messa tra parentesi quadre.

Altre date possono essere indicate come si presentano sulla fonte. Usa un punto interrogativo per indicare l’incertezza delle informazioni.

_Esempi:_  
1875  
1856 Christmas Day  
1757-01-11  
1782-03-27-1784-05-07  
ca. 1760  
before 1802  
after 1653  
Easter 1744  
Pasqua 1626  
?1745?  
[1771]

Per periodi non specifici, inserisci gli anni appropriati basandoti sulla tabella seguente:

&nbsp;

| 

**Per il periodo...**

 | 

**...inserisci questo ambito di datazione**

 |
| 

inizio del XVIII sec.

 | 

1700-1710

 |
| 

metà del XVIII sec.

 | 

1740-1760

 |
| 

fine del XVIII sec.

 | 

1790-1799

 |
| 

primo terzo del XVIII sec.

 | 

1700-1732

 |
| 

secondo terzo del XVIII sec.

 | 

1733-1765

 |
| 

ultimo terzo del XVIII sec.

 | 

1766-1799

 |
| 

primo quarto del XVIII sec.

 | 

1700-1724

 |
| 

secondo quarto del XVIII sec.

 | 

1725-1749

 |
| 

terzo quarto del XVIII sec.

 | 

1750-1774

 |
| 

ultimo quarto del XVIII sec.

 | 

1775-1799

 |
| 

prima metà del XVIII sec.

 | 

1700-1749

 |
| 

seconda metà del XVIII sec.

 | 

1750-1799

 |
| 

XVIII secolo

 | 

1700-1799

 |

#### Luogo di stampa (260 $e)

Inserisci il luogo dell’istituzione associata alla stampa, duplicazione ecc. come è indicato nella fonte.&nbsp;

&nbsp;

#### Stampatore, stamperia (260 $f)

Inserisci il nome dello stampatore o della stamperia come indicati nella fonte. Inserisci le forme standardizzate dei nomi nei campi **Nomi di persone aggiuntivi** **(700)** o **Nome di ente** **(710)**.