<h1>Miglior pratiche RISM

</h1><p><b>1. Campi a testo libero e campi collegati a un indice</b><br>Se menzioni una persona o un’istituzione nella tua scheda (ad esempio in un campo note), assicurati di inserire il nome anche nei campi collegati a un indice<b> </b><b>Nomi di persone aggiuntivi</b><span><b> (700)</b> o </span><b>Nome di ente</b><span><b>&nbsp;aggiuntivo (710)</b>.<br></span></p><p>Lo stesso vale per le citazioni di bibliografia: se rimandi a una pubblicazione in un campo note, assicurati di inserirla nel campo <span><b>Riferimenti bibliografici (691)</b>.</span></p>

<p><b>2. Citazioni dalla bibliografia</b><br>Informazioni che non si trovano sulla fonte si possono includere in una scheda RISM, ma è necessario aggiungere un riferimento bibliografico (691). Ad esempio, se il compositore di un manoscritto è noto attraverso un libro, o se l'anno di pubblicazione per un documento a stampa è dato in un catalogo, la fonte dell’informazione va esplicitata in una nota&nbsp;(500) e in un rimando all’indice della bibliografia&nbsp;(691).&nbsp;<br></p><p><b>3.&nbsp;</b><b>URL e collegamenti a risorse esterne</b><br>Utilizza sempre dei collegamenti permanenti (permalink) quando istituisci un collegamento a musica digitalizzata, in particolare nel campo <span><b>Localizzazione e accesso elettronico (856)</b>.</span><br><br>Se vuoi collegare un’altra pagina web, non inserire lo URL in un campo note. Piuttosto inserisci la risorsa come riferimento bibliografico aggiungendola nell'indice&nbsp;<span><b><a target="_blank"><b>Bibliografia</b></a></b>. Istituisci poi un collegamento nel campo </span><span><b>Riferimenti bibliografici (691)</b> e rimanda a questo con il suo titolo abbreviato in un campo note. Questo offre agli utilizzatori un accesso all’informazione bibliografica completa, e se dovesse cambiare lo URL dovremo aggiornarlo una sola volta nella scheda bibliografica.&nbsp;</span> <br></p>

<p>Per libri trovati su Google Books o su altri depositi digitali online, crea sempre una scheda bibliografica&nbsp;nell'indice&nbsp;<b>Bibliografia</b>&nbsp;per il libro stesso e non per il deposito: in altre parole, cita il libro e non Google Books.</p><p><b>4. Identificazioni&nbsp;</b><br>Informazioni importanti come i nomi dei compositori o i titoli dei brani non sono sempre indicati sulla fonte stessa. A volte è possibile effettuare identificazioni sulla base della letteratura secondaria, delle fonti di riferimento, di altre schede RISM, o anche delle fonti d'archivio a cui si ha accesso. Se attingi a tali risorse, chiarifica nella scheda cosa hai usato per effettuare l'identificazione: menziona la risorsa in una <b>nota generale (500)</b> e aggiungi un <b>riferimento bibliografico (691)</b>, se del caso. Assicurati che sia chiaro per gli utenti RISM come hai raggiunto le tue conclusioni.&nbsp;<br></p>