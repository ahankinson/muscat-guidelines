<h1>Miglior pratiche RISM

</h1><p><b>1. Campi a testo libero e campi collegati a un indice</b><br>Se menzioni una persona o un’istituzione nella tua scheda (ad esempio in un campo note), assicurati di inserire il nome anche nei campi collegati a un indice<b> </b><b>Nomi di persone aggiuntivi</b><span><b> (700)</b> o </span><b>Nome di ente</b><span><b> (710)</b>.<br></span></p><p>Lo stesso vale per le citazioni di bibliografia: se rimandi a una pubblicazione in un campo note, assicurati di inserirla nel campo <span><b>Riferimenti bibliografici (691)</b>.</span></p>

<p><br></p>

<p><b>2. URL e collegamenti a risorse esterne</b><br>Utilizza sempre dei collegamenti permanenti (permalink) quando istituisci un collegamento a musica digitalizzata, in particolare nel campo <span><b>Localizzazione e accesso elettronico (856)</b>.</span><br><br>Se vuoi collegare un’altra pagina web, non inserire lo URL in un campo note. Piuttosto inserisci la risorsa come riferimento bibliografico immetendola nella banca-dati <span><b><a target="_blank"><b>Cataloghi tematici</b></a></b>. Istituisci poi un collegamento nel campo </span><span><b>Riferimenti bibliografici (691)</b> e rimanda a questo con il suo titolo abbreviato in un campo note. Questo offre agli utilizzatori un accesso all’informazioine bibliografica completa, e se dovesse cambiare lo URL dovremo aggiornarlo una sola volta nella scheda bibliografica.&nbsp;</span> <br></p>

<p>Per libri trovati su Google Books o su altri depositi digitali online, crea sempre una scheda bibliografica nella banca-dati <a target="_blank"><b>Cataloghi tematici</b></a> per il libro stesso e non per il deposito: in altre parole, cita il libro e non Google Books. </p>

<br><b>3. Lingue</b><br><span>RISM richiede l'uso dell'inglese per alcuni termini, e questi casi sono sempre indicati nelle regole di catalogazione. In altri campi, in particolare nelle note, puoi scrivere in una qualsiasi delle lingue ufficiali del RISM (inglese, tedesco, francese) oppure ogni altra lingua europea comune come spagnolo o italiano. Puoi anche scrivere in un'altra lingua se includi una traduzione in inglese, tedesco o francese.<br></span><br>